#### I.Mehmed (1413-1421)
I. Mehmed 1413'te Edirne'de Osmanlı ülkesinin tek hükümdarı olarak tahta çıkışı üzerine Bizans, Sırbistan,
Eflak, Mora Despotluğu, Atina Prensliği dahil harac ödeyen tüm vasal ülkelerin elçilerini kabul etti ve onları
kuvvetli bir barış ve dostluk garantisiyle geri gönderdi. 2 yıl sonra Osmanlı hakimiyetini yeniden tesis etme
mücadelesine ve kendisine karşı Musa'ya yardım eden beyleri cezalandırmaya ayırdı. Cüneyd'i 1414'te yenip bütün
Batı ­Anadolu'yu ele geçirdi. Mücadele sırasında Mehmed şövalyelerin İzmir'de tekrar inşa ettiği kaleyi yıktı.
Candar oğlu İs­fendiyar, Karamanlılara karşı planlanan sefere yardımcı kuvvet göndereceğine söz vererek bağlı­lık
bildirdi. Karaınanlılar tarafından işgal edilen Germiyan ise, Osmanlıların tabii müttefiki ve vasalıydı.
1415'teki bu seferde Karamaniıları yendi ve Konya'yı kuşatma altına aldı. Karaman oğlu barış istedi, Hamid-eli
(Isparta yöresi), Said-ili toprakları Osmanlı ülkesine katıldı I. Mehmed'in kardeşi Mustafa, Timurlu Şahruh
tarafından serbest bırakıldı. Venedikliler ve Bizans imparatoruyla müzakereye başladı. I. Mehmed, Bizans'a
karşı savaş ilan etti. Mustafa ve Cüneyd Makedonya'da Serez'i ele geçirdiler ve bununla Osmanlı uc kuvvetlerinin
desteğini kazanmayı ümit ettilerse de, bunda başarısız oldular, I. Mehmed onları yine Selanik'e gidip sığınmaya
zorladı. Sonunda İmpara­tor, onları I. Mehmed hayatta olduğu müddetçe hapiste tutma hususunda anlaştı ve bunun
karşılığında I. Mehmed' den yıllık 300.000 akça tazminat almayı kabul etti. Batı-Anadolu'da ve Rumeli'de
Deliorman'da Şeyh Bedreddin tarafından düzenlenen ayaklanmayla (1416) uğraşmak zorunda kaldı. Şeyhi koruyan
ve destekleyen Mircea, Deliorman'ı işgal etti ve Silistre'ye saldırdı. I. Mehmed, Şeyh'i Zagra'da yakalayarak
Serez'de idam ettirdi.

Anadolu beyleri yine hareketlenıneye başlamışladı. I. Mehmed önce 1417, şeybin Eflak'a geçmesine yardım eden
İsfendiyar Bey'e karşı yürüdü. İsfendiyar'ın Mehmed'in hükümranlığını kabul etmesi üzerine barış sağlandı.
1417'de I. Mehmed ciddi şekil­de hasta olduğu için Karaman üzerine sefer Bayezici Paşa tarafın­dan düzenlendi.
Karaman beyi yakalandı. Fetret Dönemi'nde Balkanlar'daki Osmanlı hakimiyetine karşı en önemli rakip olarak
belirginleştiği için Eflak Voyvodası Mircea, Macaristan Kralı Sigismund tarafından destekleniyordu.
I. Mehmed'in 1419'da Mircea'ya karşı seferi, Sigismund'un Balkanlar'ı işgal etme planıyla a1kalıdır.
Mehmed Eflak üzerine akın düzenledi. Yeni-Yergöğü (daha sonra Ruscuk) Kalesi'ni Tuna'nın sağ kıyısında inşa ettirdi,
ardından Macaristan vilayetine varıp Severin Kalesi'ni aldı. Neş­ri'ye göre Eflak Voyvodası Mircea teslim oldu ve üç
oğlunu sultana rehin olarak gönderip harac ödemeyi kabul etti.

1419'da Şahruh'un batıya geniş çaplı bir sefer hazırlığı Osmanlı tarafında. büyük endişeye yol açtı. Azerbaycan'ı
işgal ettikten sonra Şahruh, Aralık 1420'de Mehmed'i uyararak Kara Yusuf'un oğlu İskender'in Osmanlı topraklarına
sığınası halinde ona yardım etmemesini istedi. Bu uyarıya cevabında I. Mehmed tam bir teslimiyet ifade etti.
Bu sırada Osmanlılar büyük endişe ile doğu cephesindeki gelişmeleri izliyordu. Akkoyunlu Kara Osman'ın
Nisan 1421'de İskender tarafından mağlup edilmesi üzerine Şahruh, Doğu-Anadolu'ya girmiş ve Temmuz 1421'de
İsken­der'e karşı ezici bir zafer kazanmıştı. Bu ortamda I. Mehmed, Şah­ruh tarafından tehdit edilen Memiuklerle
dostane ilişkilerini sürdürmeye çalışıyordu

1421'de I. Mehmed'in hastalığı sırasında en büyük amacı, büyük oğlu Murad'ın herhangi bir kargaşaya sebebiyet
vermeksizin tahta çıkmasını temin etmek olmuş­tur. Süleyman'ın oğlu Orhan kör edilip zindanda tutulmasına rağ­men,
Mehmed'in kardeşi Mustafa ciddi bir rakipti ve bazı Osmanlı liderleri tarafından sultan olarak tanındığı için
Bizans imparatoru onu uygun bir zamanda serbest bırakabilirdi. Şehzade Murad'ı destekleyenler, Mustafa'nın öldüğü
ve taht iddiasında bulunanın Düzme Mustafa olduğu dedikodusunu yaydılar. Mehmed, Mu-rad'ın tahta çıkışını sağlamak
için yöneticilere karşı kendini çok li-beral gösterdi ve imparatorla anlaşma yaptı. I. Mehmed, 25 Haziran 1421'de
Edirne'de vefat ettiğinde Murad Bursa'da tahta çıktı ve kardeşlerini İmpara­tor'a göndermeyi reddetti.

#### II. Murad Dönemi (1421-1444, 1446-451)
Timur'un beyliklerini ihya ettiği Germiyan oğulları ve Karaman oğulları, Murad'ın Hamid-eli'nde vali olan
küçük kardeşi Mustafa'nın isyanını desteklediler. Anadolu beyleri, Murad'ı tanı­madılar. Karaman oğlu Hamid-eli'ni,
Kastamonu beyi Tasya-Kalecik bölgesini işgal ettiler. Murad sonunda Düzme Mustafa'yı bertaraf edebildi. Gelibolu'yu
almak için rakibini harekete geçiren Bizans'ı gidip kuşattı (Haziran 1422). İstanbul'u elli günden beri muhasara eden
sultan acele Anadolu'ya geçti. Kardeşi Mustafa'yı yakalayıp idam etti. Karaman oğlu ve Candar oğlu'nu itaate ve
aldıkları yerleri geri vermeye zorladı. Murad, bu olaylardan sonra Bizans, Eflak Beyi ve Anadolu beyliklerine karşı
yumuşak bir politika güttü ve uzun zaman statükoyu bozmaktan kaçındı. 1423 yazında Selanik'in Bizans tarafından
Venedik'e teslimi üzerine Osmanlıların Venedik'e savaş açtı (1423-1430)

1434'te Sırbistan ve Eflak üzerinde egemenlik için Macaristan'a karşı açılan mücadele sonunda Osmanlı­lar başarılı
idiler, 1437'de Sigismund'un vefatından yararlanarak, Macaristan'ı bizzat sultanın idaresindeki bir ordu ile
istila ettiler (1438) ve Sırbistan'ı işgal ve ilhak ettiler (1439). Ertesi sene Orta-Avrupa'nın kapısı sayılan
Belgrad'ı Macarların elinden almak için ilk ciddi teşebbüsü yaptılar. 1440'ta Murad'ın Belgrad önünden ricatı,
bir dönüm noktasıdır. 1441 ve 1442'de Erdel'e büyük ölçüde akınlara karşı Hunyadi Jinos'nin karşı baskınları,
Osmanlılar için tam bir bozgunla neticelendi. Bu yenilgiler Hıristiyan aleminde haçlı ümitlerini yükseltti.
Macarlar, karşı saldırıya geçtiler. Hunyadi yeni bir baskınla Niş ve Sofya'yı aldı ve son Balkan geçitlerine
dayanarak Edirne'yi tehdit etti. II. Murad bu istila ordusunu Balkan geçitlerinde güçlükle durdurabildi
(Zlatiça savaşı, 24 Kasım 1443). Murad birdenbire barış ve yatıştırma politikasına döndü. Sırp despotu Georg Brankoviç'e
ülkesini geri verdi ve Tuna'yı geçmemek taahhüdü ile Macarlar ve Sırp despotu ile bir barış imzaladı.
(12 Haziran 1444Edirne Antlaşması). Sonra yeniden saldırıya geçmiş olan Karaman oğlu ile anlaşarak
(1444 Yenişehir Antlaşması) Hamid-eli'ni ona bıraktı. Her tarafta barışı garanti altına aldığını sanarak,
kendi isteğiyle tahttan çekildi Bunu fırsat bilen Macar Kralı, Bizans ve Papa, haçlı seferi hazırlıklarına
devam ettiler ve 1444 baharında Macar-Eflak ordusu Tuna'yı aştı. Aynı zamanda Venedik donanınası Çanakkale Bağazı'nı
kesmişti. Osmanlılar tarafından beyliği ihya edilmiş olan Sırp despotu müttefiklere katılmadı.
Haçlı ordusu, Varna civarına kadar geldi. Edirne'de panik baş gösterdi. Murad büyük ısrar ve ricalarla
ordunun başına çağrıldı. Varna'da Osmanlı zaferi (10 Kasım 1444). Hunyadi, asi Arnavut beyi İskender Bey'le
birleşmek üzere Balkanlar'a üçüncü defa girdi ise de, Kosova'da yenildi (17-20 Ekim 1448).
Balkanlar'ı ve İstanbul'u Osmanlı'dan kurtarmak için bu son girişimdir.
